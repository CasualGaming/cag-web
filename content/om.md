---
title: "Om oss"
draft: false
---

Casual Gaming er en ideell studentorganisasjon som har til formål å skape en felles sosial arena for spillinteresserte studenter og ungdom i Trondheimsområdet. Vi arrangerer konsoll- og brettspillkvelder og to årlige LAN-parties i året (StudLAN) for studenter, samt et større LAN-party årlig som er åpent for alle (TrøndeLAN). Alle våre arrangementer er rusfrie. Vi er medlemsforening i [Hyperion](http://n4f.no/).

## Historie
Casual Gaming ble grunnlagt i 2008 ved Vestnes, Møre og Romsdal. I 2012 ble Casual Gaming slått sammen med interessegruppen StudLAN, som besto av studenter fra linjene Informatikk, Matematikk, Fysikk og Matematikk og Energi og Miljø ved NTNU Trondheim. I dag drives organisasjonen på frivillig basis av studenter med forskjellig faglig bakgrunn fra NTNU. Organisasjonen er ideell (non-profit) og all sponsorstøtte og evt. overskudd fra arrangementer går tilbake til å forbedre fremtidige arrangementer. I 2015 hadde organisasjonen over 400 betalende medlemmer.

## Crew
### Coord
Coord er en koordineringsgruppe som har ansvaret for å koordinere de andre crewene for å gjennomføre arrangement så effektivt som mulig. Coord er blant annet ansvarlig for booking av lokale, sponsorer, vakthold og organisering av rydding før, under og etter arrangementet.

### Info
Info er vårt ansikt utad. Dette crewet har ansvaret for alt PR‐arbeid i sammenheng med arrangementene våre. Arbeidet inkluderer, men er ikke begrenset til, bestilling og anskaffelse av plakater, markedsføring, informasjon på nettsider, kommunikasjonskanaler mellom deltakere, og alle former for digitale medier.

### Tech
Tech er teknisk ansvarlig for arrangementene våre. Crewet bærer ansvaret for at strøm, nett og teknisk infrastruktur blir satt opp og fungerer som det skal. Crewet har ansvar for å yte brukerstøtte under arrangement dersom de har kapasitet til dette. Crewet har også ansvaret for for drifting av nettstedene våre og utlån av utstyr til medlemmer av Casual Gaming.

### Game
Game er ansvarlig for alle konkurransene som blir holdt på arrangementene våre. Game har ansvar for å sette opp konkurranser og påmelding, og legge alt til rette for at konkurransene blir gjennomført så effektivt og enkelt som mulig for deltakerne.

### Care
Care er ansvarlig for å skape trivsel for deltakere og crew under arrangementer, samt ansvarlig for drift av kiosk.

## Mediaoppmerksomhet
* 9. okt. 2015, [Gamer.no: TrøndeLAN åpner dørene for alle denne helgen](https://www.gamer.no/artikler/trondelan-apner-dorene-for-alle/193159)
* 11. okt. 2015, [Adresseavisen: Gamerne får testet seg mot de beste](https://www.adressa.no/nyheter/trondheim/2015/10/11/Gamerne-f%C3%A5r-testet-seg-mot-de-beste-11669351.ece)
* 6. okt. 2017, [Trd.by: Her skal over 130 unge spille, spise og sove i helga](https://trd.by/event/2017/10/06/Her-skal-over-130-unge-spille-spise-og-sove-i-helga-15400017.ece)
