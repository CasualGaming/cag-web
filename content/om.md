---
title: "Om oss"
description: "Formål, historie, crew-grupper osv."
---

Casual Gaming (forkortet CaG) er en ideell student- og ungdomsorganisasjon som har til formål å skape en felles sosial arena for spillinteresserte studenter og ungdom i Trondheimsområdet. Vi arrangerer Trondheims største LAN-party – [TrøndeLAN]({{< relref "trondelan.md" >}}) – hver høst. For studenter ved NTNU arrangerer vi [StudLAN]({{< relref "studlan.md" >}}) hvert semester og [spillkvelder]({{< relref "spillkvelder.md" >}}) med jevne mellomrom. Alle våre offentlige arrangementer er rusfrie. Organisasjonen drives på frivillig basis av studenter med forskjellig faglig bakgrunn fra NTNU og andre ungdommer i Trondheimsområdet. All sponsorstøtte og evt. overskudd fra arrangementer går tilbake til å forbedre fremtidige arrangementer. I 2015 hadde organisasjonen over 400 betalende medlemmer.

Vi er medlemsforening i [Hyperion - Norsk Forbund for Fantastiske Fritidsinteresser](http://n4f.no/) og samarbeider med [Online, linjeforeningen for informatikk ved NTNU](https://online.ntnu.no/).

## Crew
Crewet består av 6 crew-grupper:

- **Coord** er en koordineringsgruppe som har ansvaret for å koordinere de andre crewene for å gjennomføre arrangement så effektivt som mulig. Coord er blant annet ansvarlig for booking av lokale, sponsorer, vakthold og organisering av rydding før, under og etter arrangementet.
- **Info** er vårt ansikt utad. Dette crewet har ansvaret for alt PR‐arbeid i sammenheng med arrangementene våre. Arbeidet inkluderer, men er ikke begrenset til, bestilling og anskaffelse av plakater, markedsføring, informasjon på nettsider, kommunikasjonskanaler mellom deltakere, og alle former for digitale medier.
- **Tech** er teknisk ansvarlig for arrangementene våre. Crewet bærer ansvaret for at strøm, nett og teknisk infrastruktur blir satt opp og fungerer som det skal. Crewet har ansvar for å yte brukerstøtte under arrangement dersom de har kapasitet til dette. Crewet har også ansvaret for for drifting av nettstedene våre og utlån av utstyr til medlemmer av Casual Gaming.
- **Game** er ansvarlig for alle konkurransene som blir holdt på arrangementene våre. Game har ansvar for å sette opp konkurranser og påmelding, og legge alt til rette for at konkurransene blir gjennomført så effektivt og enkelt som mulig for deltakerne.
- **Care** er ansvarlig for å skape trivsel for deltakere og crew under arrangementer, samt ansvarlig for drift av kiosk.
- **Event** består av medlemmer som tas opp som midlertidig crew for et bestemt event. Gruppen bistår andre crew-grupper under arrangementet.

## Styret 2020

- Styreleder: Håvard O. Nordstrand
- Styrenestleder: Tobias I. Ørstad
- Leder for Info: Per Morten Solheim
- Leder for Game: Ole Mathias Gullvåg

Øvrige styreverv er overdratt resten av Styret.

## Mediaoppmerksomhet

- 17. okt. 2019, [Trd.by: Her skal 200 unge spille, spise og sove i helga](https://trd.by/aktuelt/2019/10/17/Her-skal-200-unge-spille-spise-og-sove-i-helga-20159427.ece)
- 14. okt. 2019, [Nerdeprat (Radio Revolt): Fem år med TrøndeLAN](https://radiorevolt.no/post/fem-ar-med-trndelan)
- 6. okt. 2017, [Trd.by: Her skal over 130 unge spille, spise og sove i helga](https://trd.by/event/2017/10/06/Her-skal-over-130-unge-spille-spise-og-sove-i-helga-15400017.ece)
- 11. okt. 2015, [Adresseavisen: Gamerne får testet seg mot de beste](https://www.adressa.no/nyheter/trondheim/2015/10/11/Gamerne-f%C3%A5r-testet-seg-mot-de-beste-11669351.ece)
- 9. okt. 2015, [Gamer.no: TrøndeLAN åpner dørene for alle denne helgen](https://www.gamer.no/artikler/trondelan-apner-dorene-for-alle/193159)

## Historie
Casual Gaming ble grunnlagt i 2008 ved Vestnes i Møre og Romsdal av en vennegjeng for å arrangere interne LAN-parties. Når gjengen begynte å studere forskjellige steder i landet, blant annet ved NTNU i Trondheim, opphørte det meste av aktiviteten. Cirka samtidig som Casual Gaming ble grunnlagt, begynte Online, linjeforeningen for informatikk ved NTNU i Trondheim, å arrangere LAN-partyet OnLAN. Etter studenter fra andre studieprogrammer (matematikk, fysikk og matematikk og energi og miljø) ble med i arrangørgruppen for LAN-et, ble navnet på både LAN-et og arrangørgruppen endret til StudLAN og StudLAN ble en nodekomité/krysskomité under Online. I 2012 gikk StudLAN inn i Casual Gaming og Casual Gaming ble krysskomité i Online med samme formål. Casual Gaming er ikke lenger en krysskomité men har fortsatt vedtektsfestet tilknytning til Online.

### StudLAN
StudLAN har blitt arrangert av StudLAN-gruppen og deretter Casual Gaming hvert semester fra 2012 til 2017 i P15 ved NTNU Gløshaugen med typisk rundt 50-200 deltagere. I 2018 ble det ikke arrangert grunnet blant annet ombygging i P15. I 2019 ble det arrangert igjen i A4 i Realfagbygget.

### TrøndeLAN
I 2014 arrangerte Casual Gaming StudentLAN i Autronicahallen på Lade, som var et LAN-party eksklusivt for studenter. I 2015 ble TrøndeLAN arrangert for første gang. Det ble arrangert i Autronicahallen, men ulikt StudentLAN var det åpent for offentligheten. Det har siden vært arrangert hvert år rundt høstferien og er hovedarrangementet vårt.

## Vedtekter og dokumenter
Vedtektene kan finnes [her](https://link.casualgaming.no/vedtekter). Medlemmer kan kreve innsyn i organisasjonens regnskap og ikke-konfidensielle vedtak ved å kontakte Styret.

## Kontakt oss

- Generelle henvendelser: post at casualgaming.no
- Henvendelser til Styret: styret at casualgaming.no
- Teknisk støtte: support at casualgaming.no
- Fakturaer o.l.: okonomi at casualgaming.no
