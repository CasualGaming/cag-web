---
title: "Opptak"
description: "Bli med på å arrangere."
---

## Litt info om Casual Gaming

- Frivillig student- og ungdomsorganisasjon.
- Arrangerer årlig TrøndeLAN – Trondheims største lanparty.
- Arrangerer StudLAN hvert semesteret på NTNU Gløshaugen.
- Arrangerer konsoll- og brettspillkvelder.

Mer info kan finnes [her](/om/).

## Litt info om crew-gruppene

- Event: Består av midlertidige crew-medlemmer som tas opp i forbindelse med et enkelt arrangement (normalt bare TrøndeLAN). Bistår de andre crew-gruppene under arrangementet.
- Coord: Ansvar for sponsorer, logistikk og lokaler
- Info: Ansvarlig for promotering, sosiale medier osv.
- Game: Ansvarlig for konkurranser på arrangementer
- Tech: Utarbeider nettsidene, drifter IT-systemer og er ansvarlig for det tekniske på arrangementer
- Care: Står for stemning og sosialt miljø, samt kioskdrifting på arrangementer
- For større arrangementer som lanpartyer, må alle crew-medlemmer stille opp under opprigg en eller flere dager i forveien, under nedrigg siste dagen og under drifting av arrangementet gjennom forskjellige skift over helgen. Hvis det passer veldig dårlig, forventer vi at det gis beskjed til Coord eller Styret i forveien.
- Alle crew-gruppene utenom Event har aldersgrense på 18 år.

## Hvem vi ser etter
Vi ser etter alle som har interesse for å arrangere LAN-parties, spillkvelder og andre spillrelaterte arrangementer. Å være crew i Casual Gaming krever ikke mye av tiden din, men vi forventer du har tid til å hjelpe til når det kreves, hovedsakelig ifm. TrøndeLAN og StudLAN. Selv om noen av arrangementene våre er NTNU-eksklusive, så setter vi ingen krav om at crew-medlemmer må være tilknyttet NTNU.

## Søknad for Event-crew
Fyll ut og send søknadsskjemaet under. Skjemaet vil fungere som opptaksintervju slik du slipper å møte opp på et fysisk intervju, så skriv gjerne litt ekstra på svarene. Spørsmål og lignende kan sendes til [opptak@casualgaming.no](mailto:opptak@casualgaming.no).

Søknadsskjema: [Event-crew for TrøndeLAN 2019](https://forms.gle/UEAfsALbM11GgGku8)

Søknadsfrist: En uke før TrøndeLAN. (Men vi kan godta søknader etter også.)

## Søknad for ordinært crew
Søknaden bør inneholde litt om følgende:

- Hvem er du?
- Hva er motivasjon din for å søke?
- Hvilke crew-grupper høres interessante ut for deg? Hvis du søker for Event-gruppen, nevn gjerne hvilken av de andre gruppene du ønsker å bistå under arrangementet.
- Har du andre jobber og verv? Crew-medlemskap i Casual Gaming tar ikke mye av tiden din og kan fint kombineres med andre verv o.l., men vi forventer du har tid når det kreves.
- Har du mulighet til å stille ved StudLAN og TrøndeLAN?

Søknaden sendes til [opptak@casualgaming.no](mailto:opptak@casualgaming.no). Dersom søknaden blir godtatt kommer vi til å kalle inn til opptaksintervju.

Søknadsfrist: Løpende
