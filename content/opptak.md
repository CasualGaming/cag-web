---
title: "Opptak"
draft: false
---

Neste opptak for Event-gruppen: **September/oktober**

Neste opptak for ordinært crew: **August/september**

## Litt info om Casual Gaming

- Frivillig studentorganisasjon som samarbeider tett med linjeforeningen Online
- Arrangerer StudLAN én gang i vårsemesteret og én gang i høstsemesteret
- Arrangerer TrøndeLAN årlig om høsten
- Arrangerer månedlige konsoll- og brettspillkvelder

Mer info kan finnes [her](/om/).

## Litt info om crew-gruppene

- Coord: Ansvar for sponsorer, logistikk og lokaler
- Info: Ansvarlig for promotering, sosiale medier osv.
- Game: Ansvarlig for konkurranser på arrangementer
- Tech: Utarbeider nettsidene, drifter IT-systemer og er ansvarlig for det tekniske på arrangementer
- Care: Står for stemning og sosialt miljø, samt kioskdrifting på arrangementer
- Event: Består av midlertidige crew-medlemmer som tas opp i forbindelse med et enkelt arrangement (normalt bare TrøndeLAN). Bistår de andre crew-gruppene under arrangementet.
- For større arrangementer som LAN-partyer, må alle crew-medlemmer stille opp under opprigg en eller flere dager i forveien, under nedrigg siste dagen og under drifting av arrangementet gjennom forskjellige skift over helgen. Hvis det passer veldig dårlig, forventer vi at det gis beskjed til Styret i forveien.

## Hvem vi ser etter
Vi ser etter alle som har interesse for å arrangere LAN-parties, spillkvelder og andre spill-relaterte arrangementer. Å være crew i Casual Gaming krever ikke mye av tiden din, men vi forventer du har tid til å hjelpe til når det kreves, hovedsakelig ifm. TrøndeLAN og StudLAN. Vi setter ingen krav om at du må være student ved NTNU, alle er velkomne.

## Søknad
Søknaden bør inneholde litt om følgende:

- Hvem er du?
- Hva er motivasjon din for å søke?
- Har du relevant kunnskap, erfaring eller andre ting å bidra med? Vi setter ingen krav, men eksempelvis kunnskap om økonomi, sponsing, PR, spillkonkurranser, serverdrifting, utvikling kan være nyttig for oss.
- Hvilke crew-grupper høres interessante ut for deg? Hvis du søker for Event-gruppen, nevn gjerne hvilken av de andre gruppene du ønsker å bistå under arrangementet.
- Har du andre jobber og verv? Crew-medlemskap i Casual Gaming tar ikke mye av tiden din og kan fint kombineres med andre verv o.l., men vi forventer du har tid når det kreves.
- Har du mulighet til å stille ved StudLAN og TrøndeLAN?
- Er du lett å nå på kommunikasjonsplattformer som e-post, Discord, Slack og/eller Facebook?

Søknaden sendes til [opptak@casualgaming.no](mailto:opptak@casualgaming.no).

Vi prosesserer søknadene først etter søknadsfristen er utgått. Aktuelle kandidater kalles inn til intervju. Etter intervjuene bestemmer vi hvilke av kandidatene som er mest aktuelle for Casual Gaming.

**Søknadsfrist for Event-guppen**: Helst to uker før TrøndeLAN, men vi godtar søknader senere også.

**Søknadsfrist for ordinært crew**: TBD
