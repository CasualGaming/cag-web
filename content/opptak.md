---
title: "Opptak"
description: "Bli med på arrangeringen."
---

**Merk:** Informasjonen i starten gjelder hovedsakelig for ordinært crew. Se lenger ned på siden for [Event-crew](#event-crew).

## Om Casual Gaming

Se siden [om oss]({{< relref "om.md" >}}).

## Fordeler

Noen av fordelene av å være crew i CaG er:

- Formell tilhørighet. Alt ordinært crew får også CaG crew-hoodie, samt crew-T-skjorte under arrangementer der det benyttes (TrøndeLAN).
- Sosial tilhørighet. Nye bekjentskaper. Vi prøver å avholde interne spillkvelder eller felles turer på byen med jevne mellomrom.
- Frivillig arbeid er veldig fint på CV (noen setter det nesten som et krav).
- Erfaring om arrangering av datatreff, spillkvelder og arrangering generelt.
- Erfaring innen spesifikke oppgaver du ønsker å drive med (se liste over oppgaver).
- Lavterskel lån av utstyr når vi ikke bruker det under arrangement.
- Stor mulighet til å påvirke driften og retningen til organisasjonen.
- Kunnskap om og evt. tilknytning til fellesskapet av datatreff i Norge (gjennom Hyperion o.l.). Evt. mulighet til å reise som delegat til eksempelvis Landstinget til Hyperion, som typisk foregår i Oslo.

## Oppgaver

Vi arrangerer hovedsakelig datatreff og lavterskel spillkvelder, både for offentligheten i Trondheim og for studenter ved NTNU Gløshaugen.

Noen av tingene vi driver med eller ønsker å drive med i større grad er:

- Arrangering av små og mellomstore arrangementer (fra 5 til 200 personer).
- (Care) Interne sosiale arrangementer.
- (Game) Spillturneringer, inkl. regler, braketter, osv.
- (Game/Tech) Spillservere, hovedsakelig under arrangementer.
- (Tech) Nettverk, derav design og drift av mellomstore nettverk med offentlige IP-adresser og 10Gb/s uplink til Internett.
- (Tech) Generell serverdrift, med fysiske rack-servere som kjører Linux, Proxmox, Docker osv.
- (Tech) Automasjon av servere og nettverk.
- Utvikling av gjeldende og nye nettsider, diverse andre ting rundt eksempelvis spillservere, lysstyring, osv.
- (Info) Grafisk design, eksempelvis av plakater.
- (Info) PR, gjennom Facebook, instagram o.l.
- (Info) Markedsføring av arrangementer.
- (Info) Mediaproduksjon og streaming.
- (Coord) Sponsorer og samarbeidspartnere, derav prosjektstøttesøknader og å finne potensielle folk/organisasjoner vi kan jobbe med eller som vil støtte oss.
- (Care) Kioskdrift, derav innkjøp og salg av kioskvarer, planlegging av varmmat og i stor grad kioskvakter (der hele crewet bidrar).
- Transport av utstyr, eksempelvis henting av strømutstyr og eget varelager i varebil vi leier.
- Rigging, hovedsakelig bordradene, strøm og nettverk, litt lyd og lys.
- Finne kule ting vi kan søke støtte for å kjøpe.
- Mye mer.

Ta gjerne kontakt dersom du har spørsmål eller er usikker på om vi driver med ting som interesserer deg.

## Krav og forventninger

Vi ser etter personer som er motiverte og har interesse for hva vi driver med. Erfaringen og kunnskapen de fleste av oss sitter med er i stor grad ervervet etter vi ble med i CaG, og det forventes dermed ikke at nytt crew er eksperter på feltet men heller er motiverte til å lære fra crewvervet. Å være crew i Casual Gaming krever ikke mye av tiden din og kan veldig fint kombineres med andre verv, arbeid eller skole. Vi forventer derimot at du ofte har tid til å hjelpe til når det kreves (hovedsakelig ifm. TrøndeLAN rundt høsten da vi har størst behov for crew). Selv om noen av de mindre arrangementene våre er NTNU-eksklusive, så setter vi ingen krav eller preferanse om at crewmedlemmer må være tilknyttet NTNU. Alle crewgruppene (utenom Event) har **ordinær aldersgrense på 18 år** (men vi kan gjøre unntak).

## Søknad for ordinært crew

Denne søknaden gjelder for ordinært crew, ikke Event-crew. Se lenger nede for Event-crew.

Søknaden bør inneholde litt om følgende:

- Hvem er du? (Navn, alder, osv.)
- Hva er motivasjon din for å søke?
- Hvilke crew-grupper høres interessante ut for deg og er det noe spesifikt du ønsker å jobbe med?
- Har du andre verv/jobber som kan være nyttige eller problematiske (mtp. tid) for dette vervet?
- Forventer du å være ledig under hele TrøndeLAN og andre mindre arrangementer?

Søknaden sendes til [opptak@casualgaming.no](mailto:opptak@casualgaming.no).

Søknadsfrist: Løpende.

## Event-crew

Denne seksjonen omhandler crewgruppen Event, en gruppe vi setter sammen ifm. større arrangementer der vi trenger mer crew (hovedsakelig TrøndeLAN). Event-crew driver mye med det samme som *ordinært crew* under arrangementet. Aldersgrensen

Event-crew sin oppgave er hovedsakelig å bistå ordinært crew med oppgaver under arrangementet. Siden Event-crew ofte har lite erfaring så jobber ofte dette crewet med litt "lettere" oppgaver slik som eksempelvis å sette opp pulter, trekke kabler, o.l., men folk med mer motivasjon/kunnskap/erfaring kan naturligvis få jobbe med ting de ønsker.

### Fordeler som Event-crew

- Crew-T-skjorte for arrangementet (TrøndeLAN).
- Gratis mat og inngang/sitteplass til arrangementet (når du ikke er opptatt med oppgaver) (enten hos resten av crew eller ).
- Erfaring.
- Fint å sette på CV.
- Innsikt i både Casual Gaming og selve arrangementet. Utgangspunkt for å vurdere å senere bli med i ordinært crew.

### Søknad for Event-crew

Fyll ut og send søknadsskjemaet under. Spørsmål og lignende kan sendes til [opptak@casualgaming.no](mailto:opptak@casualgaming.no).

Søknadsskjema: *Kommer* (Send gjerne en e-post dersom du vil vil melde interesse før skjemaet blir lagt ut.)

Søknadsfrist: *Kommer*
